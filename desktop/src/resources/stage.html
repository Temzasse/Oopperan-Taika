<!DOCTYPE html>
<html>
<head>
	<meta http-equiv="Content-Type" content="text/html; charset=utf-8" />
	<link rel="stylesheet" type="text/css" href="style.css" />
</head>

<body>
<section>
	<h2>Figaron Häät</h2>
	<iframe width="560" height="315" src="http://www.youtube.com/embed/5D7S6ojNvYM" frameborder="0" allowfullscreen title="Figaron häät Youtube video"></iframe>
	<article>Vanhan velan vuoksi Marcellina aikoo ottaa miehekseen Figaron, joka haluaisi vaimokseen Susannan, jota himoitsee Kreivi, jonka vaimoon on rakastunut Cherubino... Sotkuisesta parisuhdevyyhdistä kehittyy Mozartin hehkeän musiikin kautta ajaton komedia inhimillisistä haluista ja tunteista. Musiikin ja tekstin saumaton liitto tekee Figaron häistä lajinsa täydellisimmän mestariteoksen. <br><br>Kaiken hupailun ja loisteliaan musiikin taustalla on vakavia kysymyksiä aatelisten ja palvelijoiden oikeuksista. Yhteiskuntaluokkien ja sukupuolten ristiriitoja selvitellään uudessa raikkaassa toteutuksessa kepeän terävästi. Lavastus ja puvustus henkivät nyt aitoa Mozartin aikaa.</article>
</section>
<section>
	<h2>La Boheme</h2>
	<iframe width="560" height="315" src="http://www.youtube.com/embed/ozL5h1NxV2Q" frameborder="0" allowfullscreen title="La Boheme Youtube video"></iframe>
	<article>Pariisin talvi on kylmä, kattojen yllä loistaa kuu. Nuoria boheemeja lämmittää taide ja rakkaus, ja katsojaa Puccinin sydämeen käyvä musiikki. <br><br>Mimìn kylmät kädet sytyttävät Rodolfossa tunteiden roihun, mutta onnen hetket kiitävät pian ohi ja Mimìn kädet kylmenevät lopullisesti. Nuoret taiteilijat kietoo syleilyynsä Puccinin hehkuvin musiikki. La Bohème on yksi rakastetuimpia oopperoita. Nyt se on saanut uuden todenmakuisen tulkinnan Katariina Lahden ohjauksessa.</article>
</section>
<section>
	<h2>Lepakko</h2>
	<iframe width="560" height="315" src="http://www.youtube.com/embed/srTGhW7Lq4M" frameborder="0" allowfullscreen title="Lepakko Youtube video"></iframe>
	<article>Notaari Falke on jätetty juhlien jälkeen kaupungille lepakoksi puettuna, ja kostoksi hän järjestää sarjan väärinkäsityksiä. Ruhtinas Orlofskyn kosteissa juhlissa vieraat eivät tunnista toisiaan, ja sekaannukset johtavat kaikki lopulta vankilaan. Hilpeässä loppuselvittelyssä huomataan, että kaikki oli samppanjan syytä. Kuplivan kepeästi kuohuva musiikki on tehnyt Lepakosta operetin kuolemattoman klassikon. <br><br>Tuore toteutus osoittaa, että tutustakin teoksesta voi aina löytää uusia puolia. Loisteliaista Ruusuritarista ja Pelléas ja Mélisandesta tuttu ohjaaja-lavastaja Marco Arturo Marelli lupaa Kansallisoopperan näyttämölle väriä, liikettä, iloa ja kaleidoskooppimaisia pyörteitä. Ja kaikki tehdään tietenkin aidolla wieniläisvalssin kepeydellä.</article>
</section>
<section>
	<h2>Ovela kettu</h2>
	<iframe width="560" height="315" src="http://www.youtube.com/embed/UPSiQaujbTY" frameborder="0" allowfullscreen title="Ovela Kettu Youtube video"></iframe>
	<article>Nuori kettu päätyy metsänvartijan vangiksi ja joutuu tutustumaan ihmisen elämään. Lopulta koittava vapaus on oikeaa ketun elämää, vaikka jääkin lyhyeksi. <br><br>Traagisten ihmiskohtaloiden säveltäjä Leoš Janáček käsitteli myös luontoa ymmärtävällä lämmöllä. Ovela kettu on oivaltava, sadunomainen ooppera kahlitun ihmiselämän ja vapaan luonnon suhteesta. <br><br>Värikäs eläinmaailma esitetään nyt taianomaisen mielikuvituksellisella tavalla, kun kansainvälisesti menestynyt muotoilija Klaus Haapaniemi esittäytyy ensimmäistä kertaa oopperan visualisoijana. Ohjauksesta ja koreografiasta vastaa Doctor Atomicissa kiitosta saanut työpari Immo Karaman ja Fabian Posca.</article>
</section>
</body>
</html>
